Un **llenguatge de programació** és un llenguatge que permet establir una
comunicació entre l’home i la màquina. 

Els diferents tipus de llenguatges són:

**• Llenguatge de primera generació o llenguatge màquina:** És l’únic
llenguatge que entén l’ordinador directament.

**• Llenguatges de segona generació o llenguatges d’assemblador:** Es tracta del primer llenguatge de
programació que utilitza codis mnemotècnics per indicar a la màquina les
operacions que ha de dur a terme

**• Llenguatges de tercera generació o llenguatges d’alt nivell:** Aquests llenguatges, més
evolucionats, utilitzen paraules i frases relativament fàcils d’entendre i
proporcionen també facilitats per expressar alteracions del flux de control
d’una forma bastant senzilla i intuïtiva.

**• Llenguatges de quarta generació o llenguatges de propòsit específic:** Aporten un nivell molt alt d’abstracció en la programació, permetent desenvolupar aplicacions sofisticades en un espai curt de temps, molt inferior al necessari per als llenguatges de 3a generació.

**• Llenguatges de cinquena generació:** Els llenguatges de cinquena generació són llenguatges específics per al
tractament de problemes relacionats amb la intel·ligència artificial i els
sistemes experts

